# Business Analysis: Bedrijfscase

## DOEL:

De student heeft het vermogen tot kritisch reflecteren over software-ontwikkelstrategieën en projectmethodologieën, gebruikt in de bedrijfswereld en kan deze becommentariëren en presenteren.

## ORGANISATIE:

 De studenten kiezen per groep van 4 één van onderstaande thema’s uit. Per klas kan elk onderwerp in de mate van het mogelijke hoogstens eenmaal gekozen te worden. De bedoeling is dat je als groep een paper schrijft over het gekozen onderwerp. Het is belangrijk dat je over het onderwerp een eigen mening vormt en deze verdedigt. De meeste onderwerpen zijn niet wit-zwart en vergen een genuanceerde benadering.

 Je mening vorm je door eerst inzicht in het onderwerp te verwerven via een literatuurstudie. Onderaan staan een aantal mogelijke informatiebronnen, maar er is nog veel meer informatie beschikbaar (boeken, internet). In een tweede fase ga je op interview bij minimum 2 bedrijvendie al met het probleem geconfronteerd geweest zijn. Tijdens het interview probeer je uit te vissen hoe ze dit probleem ervaren en hoe ze er mee omgaan. Het bedrijf hoeft niet noodzakelijk al een kant-en-klare oplossing te hebben, maar het is belangrijk dat ze er mee bezig zijn. 

Je paper presenteer je aan de volledige klas. Voor de presentatie is 20 minuten voorzien. Daarna kunnen de anderen vragen stellen. Elke groep zal over elke presentatie een aantal vragen moeten beantwoorden. Deze antwoorden zullen ook gequoteerd worden.

## ONDERWERPEN:

1. de rol van de business-analist in agile projecten Het agile manifesto stelt "Working software over comprehensive documentation". Betekent dit dat lastenboeken overbodig zijn? Wat is dan nog de taak van de business-analist? Is business-analyse in agile projecten nog altijd een rol of enkel een skill? Wordtin zo'n project de rol van de opdrachtgever ("de business") minder relevant of juist belangrijker?    UOrganisatietypeU: alle organisaties die agile werken 

2. het requirements management proces bij ERP-implementaties Een ERP-implementatie is meestal een combinatie van off-the-shelf software, maatwerk en parametrisatie. Welke impact heeft deze verdeling op het requirements management proces? Kun je de keuze voor het pakket al maken zonder dat er zicht is op de totaliteit van de requirements? Is agile werken nog mogeljk? En hoe verloopt het meestal in de praktijk?UOrganisatietypeU: organisaties die recent een ERP-implementatie (SAP, Navision, ...) hebben doorgevoerd of daar momenteel mee bezig zijn. 

3. Agile werken in fixed-price projectsBetekent fixed-price niet per definitie waterval? Immers, klant en developers zitten vaak niet op één locatie, de contracten worden meestal met een vaste prijs op voorhand onderhandeld tussen (het management van) de klant en (het management of de verkopers van) de uitvoerders, terwijl “customer collaboration over contract negotation” en “embrace change” basisprincipes van agile zijn.UOrganisatietypeU: IT-dienstverleners die software-projecten uitvoeren in opdracht van hun klanten. vb. RealDolmen, Ordina, Cronos-groep, Fabricom

4. hoe combineer je PRINCE2 of PMBOK met agile werken? Het senior management in organisaties verkiest vaak een duidelijk project management framework (bijv. PRINCE2 of PMBOK) om budget, timing en inhoud onder controle te houden. Teams van analisten, ontwikkelaars en testers verkiezen vaak agile methoden o.w.v. de flexibiliteit en betrokkenheid en beschouwen frameworks als bureaucratische overhead. Hoe kun je deze twee zienswijzen verzoenen? Organisatietype: grote organisaties die grote, interne software-projecten uitvoeren.vb. grote banken, overheid (vb. Infrabel), multinationals

5. wat als een klein team agile wil werken aan meerdere projecten?In (Vlaamse) KMO's treft je vaak kleine teams (bijv 10-tal programmeurs + 2 analisten + 1 tester) die samen werken aan een veelheid van projecten (1 of 2 nieuwe ontwikkelingen, een 5-tal verbeterprojecten) en bovendien ook nog het onderhoud moeten doen van de bestaande toepassingen. Vaak zijn een aantal mensen, omwille van hun domeinexpertise, gedurende vele jaren opgebouwd, in bijna elk project nodig. Wat zijn hier de uitdagingen? Hoe organiseer en plan je in zo'n geval het agile werken? Doe je bijv. één standup per project of één standup voor het hele team?Organisatietype:  KMO’s, bedrijven met een ontwikkelteam tot enkele tientallen developers, die aan veel verschillende, interne projecten werken, waaronder veel projecten met een lange historiek.  

6. project management in systeembeheerprojecten De meeste project management methodologieën lijken opgezet met software-ontwikkeling of implementatie van pakketten in het achterhoofd. Zijn ze ook toepasbaar op systeembeheer, bijv. op een project voor de migratie naar een nieuwe versie van een OS? Wat zijn in de praktijk de gelijkenissen en de verschilpunten met projecten voor software-ontwikkeling of implementatie?  

7. Agile testing: de toekomst?Welk soort testen hanteren bedrijven? Hoe realiseren ze frequente releases, en dit zowel vanuit applicatie-ontwikkeling- als systeembeheer-standpunt. Welke rollen in de organisatie stellen de testen op en wie voert ze uit? Hoe verschilt agile testen van traditioneel testen?  

8. ALM in agile projectenALM staat voor Application Lifecycle Management. Het is een set van processen, met bijhorende documenten, die de volledige levenscyclus van een software projectoverspannen: requirementsanalyse, design, development, testing, deployment, release en maintenance. Het agile manifesto (agilemanifesto.org) stelt evenwel "individuals and interactions over processes and tools" en "working software over comprehensive documentation". Hoe zal men ALM aanpakken bij agile projecten? Welke aspecten zullen net meer aandacht krijgen (dan bij een waterval project) en welke misschien net minder? De relevante hoofdstukken in de cursussen Analyse II en Analyse III zijn een goed uitgangspunt. Een literatuurstudie kan helpen om deze materie verder uit te diepen.Organisatietype: alle organisaties die agile werken

  ## INHOUD PAPER 

  - Voorblad

    - Klas

    - Groepsnummer

    - Groepsleden

    - Onderwerp casus

  - Literatuurstudie

    - Samenvatting van wat de theorie zegt zodat je voorbereid naar het gesprek kan gaan

    - Opstellen van een eigen hypothese volgens de literatuur vb. Volgens de theorie is    dit mogelijk

  - Vragen voor het interview

  - Analyse van het interview

      - Welke antwoorden kwamen er op de vragen

      - Stond het antwoord van het bedrijf haaks op de theorie en was het een bevestiging van de theorie?

- Reflectie
  - Hoe verliep het verzamelen van de info? Ondervond je weerstand bij het verzamelen van de informatie in de bedrijven? Kreeg je tegenstrijdige informatie? 
- Bronvermelding 

### Enkele informatiebronnen: 

- websites:
  - infoq.com
  - volere.co.uk
  - www.ireb.org/en/re-magazine.html
  - reaco.nl
  - www.blueprintsys.com/thebusinessofit/index.php
- LinkedIn groepen (een greep uit de vele...):
  - volere requirements (hoort bij het boek “Mastering the requirements process”:
  - business analyst professional
  - IIBA (International Institute of Business Analysis): 
- twitteraars (tweeten regelmatig links naar interessante artikelen):
  - Nicole de Swart
  - Henrik Kniberg
  - Ken Schaber
  - Jeff Sutherland
  - Mike Cohn
  - Alistair Cockburn

## OPLEVERING 

### Indienen:

- digitale versie in Chamilo opdracht voor uiterlijk vrijdag 03/12/2021 18u00

### Verdediging:

- Presentatie tijdens week 11 en 12

- Planning wordt meegedeeld via Chamilo